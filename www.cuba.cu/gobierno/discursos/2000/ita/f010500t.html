<html>

<head>
<meta HTTP-EQUIV="Content-Type" CONTENT="text/html; charset=windows-1252">
<meta NAME="GENERATOR" CONTENT="Microsoft FrontPage 3.0">
<meta NAME="Template" CONTENT="C:\PROGRAM FILES\MICROSOFT OFFICE\OFFICE\html.dot">
<title>Fidel Castro Ruz, Discorso pronunciato nella tribuna aperta della gioventù, gli
studenti e i lavoratori in occasione del Giorno Internazionale dei Lavoratori, Piazza
della Rivoluzione. (01/05/2000)</title>
</head>

<body LINK="#0000ff" VLINK="#800080">
<font FACE="Arial"><b>

<p ALIGN="CENTER">Discorso pronunciato dal Presidente della Repubblica di Cuba, Fidel
Castro Ruz, nella tribuna aperta della gioventù, gli studenti e i lavoratori in occasione
del Giorno Internazionale dei Lavoratori, Piazza della Rivoluzione, Primo Maggio del 2000.</p>
</b>

<p ALIGN="JUSTIFY">&nbsp;</p>

<p ALIGN="JUSTIFY">Compatriotti,</p>

<p ALIGN="JUSTIFY">&nbsp;</p>

<p ALIGN="JUSTIFY">La nostra riconoscenza alle ammirevoli personalità che ci
accompagnano. La nostra riconoscenza ai lavoratori, agli studenti e a tutto il popolo che
affolla questa piazza.</p>

<p ALIGN="JUSTIFY">Stiamo vivendo giorni d'intensa e trascendentale lotta. E' da cinque
mesi che lottiamo senza tregua. Milioni di compatriotti, quasi tutti, praticamente non ci
sono eccezioni, hanno partecipato in essa. Le nostre armi sono state la coscienza e le
idee che ha seminato la Rivoluzione durante più di quattro decenni.</p>

<p ALIGN="JUSTIFY">Rivoluzione è consapevolezza del momento storico; è cambiare tutto
quanto deve essere cambiato; è uguaglianza e libertà piene; vuol dire essere trattato e
trattare gli altri come esseri umani; significa emanciparci noi stessi e con i propri
sforzi; è sfidare potenti forze dominanti dentro e fuori l'ambito sociale e nazionale; è
difendere i valori in cui si crede al prezzo di qualunque sacrificio; è modestia,
disinteresse, altruismo, solidarietà ed eroismo; è lottare con audacia, intelligenza e
realismo; è non mentire mai né violare principi etici; è convinzione profonda che non
esiste forza al mondo capace di schiacciare la forza della verità e delle idee.
Rivoluzione è unità, è indipendenza, è lottare per i nostri sogni di giustizia per
Cuba e per il mondo che è la base del nostro patriottismo, del nostro socialismo e del
nostro <b>internazionalismo</b>.</p>

<p ALIGN="JUSTIFY">In termini reali e concreti, abbiamo affrontato durante quarantun anni
la più forte potenza che sia mai esistita al mondo, vicina a noi solo 90 miglia, che
attualmente assume carattere unipolare ed egemonico.</p>

<p ALIGN="JUSTIFY">Questa volta la lotta è particolarmente aspra. Ciò è stato motivato
dal sequestro di un bambino. E' stato forse l'unico? No! Altri bambini cubani sono stati
separati di uno dei loro genitori e portati negli Stati Uniti in modo illegale senza che
essi abbiano la più lontana possibilità di riaverli rivolgendosi alle autorità
nordamericane. Solo nei primi due anni e mezzo della Rivoluzione, furono sottratti
clandestinamente, con l'autorizzazione del padre, della madre o di entrambi, vittime
dell'inganno, quando venne diffuso dai servizi d'intelligence degli Stati Uniti e dai loro
agenti a Cuba il deliberato e accuratamente elaborato rumore, sostenuto da una legge
apocrifa secondo cui i genitori sarebbero privati della patria potestà sui loro figli.
L'ulteriore e subita soppressione dal governo degli Stati Uniti dei voli regolari a quel
paese lasciò separati i genitori dai figli, molti dei quali vissero un inferno di
sofferenza, abbandono e sradicamento.</p>

<p ALIGN="JUSTIFY">In questa occasione, un modesto padre si era rivolto al governo
chiedendo aiuto: suo figlio, che non aveva ancora compiuto sei anni, era stato vittima di
una grande tragedia. Senza la sua conoscenza né autorizzazione il bambino era stato
portato via dal paese in un viaggio illegale, irresponsabile e avventuroso, organizzato da
un aggressivo e violento delinquente. Come disse Raquel, la nonna materna di Eliàn,
quando arrivò a New York il 21 gennaio di quest'anno per cercare di liberare suo nipote,
sua figlia fu trascinata alla tragedia dalla violenza di quel soggetto.</p>

<p ALIGN="JUSTIFY">L'imbarcazione affondò e il bambino vide morire sua madre, affogata.
Era un'ottima lavoratrice, membro della Gioventù e del Partito Comunista, di cui tutti i
conoscenti conservano un'opinione positiva. Fu una delle vittime del naufragio in cui
morirono undici cittadini cubani. Come tanti altri avvenuti durante 34 anni, furono
trascinati alla morte da una mostruosa e sanguinosa invenzione chiamata Legge di
Aggiustamento Cubano, che promuove le espatriazioni illegali e il contrabbando di
emigranti, spinti a viaggiare negli Stati Uniti, come lo fanno milioni di persone
provenienti da paesi poveri di questo e di altri continenti, attratti dall'ostentazione,
il lusso e lo spreco delle società di consumo.</p>

<p ALIGN="JUSTIFY">Nel caso specifico di Cuba, si aggiungono i grandi ed esclusivi
privilegi che concede la suddetta legge a coloro che viaggiano illegalmente negli Stati
Uniti provenienti da Cuba, e quattro decenni di blocco e guerra economica non meno
mostruosi di questa legge. In questo modo, nonostante gli accordi migratori sottoscritti
tra entrambi i paesi, per via illegale si riempie la Florida di delinquenti. Cinque di
ogni dieci persone che usano tale via hanno dei precedenti penali quali furto con scasso e
altri reati simili.</p>

<p ALIGN="JUSTIFY">Come si sa, il bambino riuscì a sopravvivere, galleggiando alla deriva
su un gommone per più di trenta ore. La mafia terrorista cubanoamericana, creata a
propria immagine e somiglianza da governi irresponsabili degli Stati Uniti, s'impadronì
del bambino come un pregiato trofeo pubblicitario; un personaggio corrotto e sinistro, a
titolo di parente lontano, che solo aveva visto il bambino una volta in vita sua,
ricevette la custodia temporale. Sotto l'assoluto controllo della mafia, si rifiutò di
restituire il bambino al padre quando questi lo reclamò appena uscì dall'ospedale.
Immediatamente il nostro popolo, con la sua tradizionale tenacità, cominciò la lotta per
la restituzione del bambino al padre e alla famiglia diretta e stretta che convisse sempre
con lui.</p>

<p ALIGN="JUSTIFY">Secondo le leggi internazionali e le norme giuridiche degli Stati Uniti
e di Cuba ciò che corrispondeva era far ritornare d'immediato il bambino al suo paese
d'origine. Qualsiasi lite dovrebbe essere risolta nei tribunali cubani. La risposta alla
nota diplomatica presentata dal Ministero di Affari Esteri cubano reclamando il ritorno
del bambino, richiesto dal padre sin dal primo momento, si fece attendere quasi dieci
giorni. Ormai erano avvenute le prime proteste pubbliche a Cuba che si sono prolungate
fino ad oggi.</p>

<p ALIGN="JUSTIFY">Risulta evidente che sottovalutarono il nostro popolo, che non ha
smesso nemmeno un giorno di lottare per una causa assolutamente giusta, e ha potuto
trasmettere al popolo nordamericano e al mondo il messaggio di dolore e indignazione di
fronte all'ingiustizia commessa nei confronti di una umile famiglia cubana e il grande
crimine che si stava perpetrando contro questo bambino. Il Dante non sarebbe stato capace
di descrivere l'inferno di quasi cinque mesi di tortura mentale, pressione psichica e
manipolazione politica che ha sofferto!</p>

<p ALIGN="JUSTIFY">L'avvenuto sensibilizzò decine di milioni di famiglie nordamericane
che hanno figli, nipoti e bisnipoti della stessa età di Elián. Essi, come il resto del
mondo, capivano ogni giorno meglio che non ci poteva essere un pretesto politico o
ideologico che giustificasse la commissione contro un bambino e un padre, qualunque fosse
la loro nazionalità, di quel crimine barbaro e crudele.</p>

<p ALIGN="JUSTIFY">La mafia terrorista di Miami e i suoi alleati dell'estrema destra degli
Stati Uniti ci accusavano di politizzare il caso, quando in realtà ciò che facevamo era
lottare contro quel crimine, e lo abbiamo fatto con mezzi pacifici: non una sola finestra
dell'Ufficio d'Interessi degli Stati Uniti è stata rotta, nemmeno una pietra è stata
lanciata contro questa struttura, nessun funzionario o visitatore nordamericano è stato
disturbato, nessuna bandiera nordamericana è stata calpestata o bruciata nelle strade.</p>

<p ALIGN="JUSTIFY">Mi domando che avrebbe fatto il governo di quel paese se ci fosse stata
una storia simile con un bambino nordamericano di appena sei anni che fosse stato
sequestrato a Cuba e sottoposto all'atroce trattamento che soffrì quel bambino negli
Stati Uniti.</p>

<p ALIGN="JUSTIFY">Durante quasi cinque mesi, da quando apparve il bambino nelle coste
della Florida, avvennero cose incredibili e si commisero ogni tipo arbitrarietà e di
errori. Fino a qualche ora prima del suo riscatto, nessuno dei diversi settori
dell'amministrazione, anche se conoscevano bene quanto stava accadendo, sembrava
preoccuparsi della sua salute mentale, della scandalosa esibizione pubblica e le
manipolazioni di cui era vittima, e ciò che risulta ancora più censurabile: dei rischi
fisici che stava affrontando.</p>

<p ALIGN="JUSTIFY">Il capo del comando che lo riscattò ha appena affermato che la
resistenza era stata perfettamente organizzata e c'erano numerosi uomini armati attorno
alla casa dov'era sequestrato il bambino, lo stesso era stato avvertito al Dipartimento di
Stato dal governo di Cuba e denunciato pubblicamente tra il 22 marzo e il 22 aprile.</p>

<p ALIGN="JUSTIFY">L'ultima proposta di sette punti che il Procuratore Generale (Janet
Reno. NdT.) aveva presentato al padre del bambino alle 22:00 circa del venerdì 21 aprile,
sette ore prima delle 05:00, ora in cui fu liberato Elián dai sequestratori, conteneva
tre punti che non ho voluto leggere nella Tribuna Aperta di Jaguey Grande in cui si
evocava il doloroso episodio dell'invasione mercenaria di Girón perché li considerai
semplicemente grotteschi e preferii la tregua di 24 ore di cui parlai come riconoscimento
della decisione che finalmente adottò il Procuratore, seppur tali punti avevano lasciato
in noi una profonda preoccupazione nei confronti degli avvenimenti futuri. I punti erano:</p>

<p ALIGN="JUSTIFY">&quot;2.- Nella mattina del sabato, Elián e la famiglia di Lázaro
viaggeranno a Washington su un aereo del Servizio della Guardia Giudiziaria sotto la
supervisione di essa. Il Dipartimento di Giustizia li trasporterà direttamente ad Airlie
House. Il bambino sarà sotto la protezione dell'INS.</p>

<p ALIGN="JUSTIFY">&quot;3.- Durante la permanenza in Airlie, Elián abiterà con Juan
Miguel, che avrà assoluta autorità su di lui, a eccezione di qualsiasi condizione
relativa alla libertà sotto vigilanza o altre limitazioni imposte dall'INS, quali il
controllo dell'uscita. Dopo l'arrivo di Juan Miguel ad Airlie House, il Procuratore
Generale lascerá Elián in libertà sotto vigilanza, alle cure di Juan Miguel. La
famiglia di Lázaro risiederà en Airlie House in camere separate.</p>

<p ALIGN="JUSTIFY">&quot;4.- Le parti rimarranno nel luogo specificato della residenza
mentre l'interdizione della Corte di Appelli del Circuito 11 sia in vigore o finché il
Procuratore Generale, in consulta con gli esperti, determini la pertinenza di modificare
gli accordi convenuti.&quot;</p>

<p ALIGN="JUSTIFY">Niente potrebbe essere più umiliante né più simile a un trattamento
carcerario o al sequestro di Juan Miguel con la moglie e i due bambini, l'inizio di una
nuova tappa di torture psichiche per tutta la famiglia ancor peggiore di quella che
soffrì il bambino a Miami.</p>

<p ALIGN="JUSTIFY">Coloro che hanno visto la storia di Marisleysis alla TV e conoscono chi
è il sinistro Lázaro, e tutti i psichiatri onesti, capiscono cosa avrebbe significato
per Elián e la sua famiglia quella assurda e impossibile coabitazione. Questa era
precisamente la richiesta della Fondazione Cubano Americana. Tale fu la proposta che
determinò la decisione quasi suicida di Juan Miguel di partire d'immediato con la moglie
e il bambino a riscattare personalmente Elián a Miami.</p>

<p ALIGN="JUSTIFY">Fu tale la stupidità di que capetti impazziti che rifiutarono la
proposta. Ed era esattamente uguale alla loro richiesta, solo che a Washington invece di a
Miami.</p>

<p ALIGN="JUSTIFY">Il noto legislatore Bob Menéndez, lobbysta e alleato stretto della
mafia di Miami, e una Sottosegretaria Assistente di Stato cercavano affannosamente, il
venerdì 21 aprile, un luogo simile ad Airlie House nelle vicinanze di Miami.</p>

<p ALIGN="JUSTIFY">Ho citato questi fatti per dimostrare fino a che vergognoso punto il
Procuratore Generale si sforzò per evitare l'uso della forza. Nessuno nel nostro paese
può ignorare i rischi potenziali di questo distorto cammino che, a causa delle pressioni
della Fondazione, scelsero le autorità nordamericane per risolvere ciò che sarebbe un
semplice caso d'immigrazione se non si trattasse di un bambino cubano.</p>

<p ALIGN="JUSTIFY">Fatti che supportano questa tesi:</p>

<p ALIGN="JUSTIFY">Primo: I tre giudici del tribunale che deve decidere sul ricorso della
mafia non sono da fidare. La risposta alla richiesta del Procuratore Generale perché
fosse legalmente ordinato a Lázaro González di consegnare il bambino dopo la sua palese
disubbidienza all'ordine dell'INS passerà alla storia come un esempio di arbitrarietà,
parzialità e prepotenza. Quel giorno decretavano che un bambino di qualsiasi età e
procedenza poteva chiedere asilo negli Stati Uniti contro la volontà dei genitori.
D'altra parte si costringeva al bambino martirizzato a rimanere negli Stati Uniti fino
alla conclusione del processo legale. Non si è pronunciato, invece, sulla disubbidienza
all'ordine dato al sequestratore di consegnare il bambino. Lasciò senza alternativa il
Procuratore Generale. La costringeva a fare concessioni impudiche o a utilizzare la forza.
E lei fece ambedue le cose. Solo il caso e la perizia della guardia giudiziaria evitarono
il peggio, e il bambino fu riscattato sano e salvo.</p>

<p ALIGN="JUSTIFY">Che certezza può avere adesso il padre che l'incontro con suo figlio
è definitivo? Nessuna!</p>

<p ALIGN="JUSTIFY">Secondo: Il Nuevo Herald informa il 26 aprile che il giorno prima,
martedì 25 aprile, di fronte a un gruppo di undici Senatori che convocarono il
Procuratore Generale Janet Reno a una riunione per &quot;discutere preoccupazioni&quot;,
alla domanda di &quot;cosa succederebbe se la Corte di Atlanta o qualunque altra decidesse
che il bambino deve ricevere asilo&quot;, il Procuratore Generale rispose testualmente:
&quot;Penso che dovremmo allora rinviarlo a Miami.&quot;</p>

<p ALIGN="JUSTIFY">Il rischio che questo tribunale decida che il bambino ha diritto
all'asilo è reale. Coincidirebbe interamente con la dottrina che sottoscrisse nella sua
decisione del 19 aprile e che la mafia terrorista richiedeva. Nessuno potrebbe immaginare
come reagirebbe l'opinione pubblica mondiale e la stessa opinione pubblica nordamericana,
che ha visto tutto quanto hanno fatto al bambino a Miami e più tardi le commuoventi
fotografie dell'incontro del padre con il figlio, se strappano il bambino a Juan Miguel
per inviarlo ancora all'inferno della casa di Lázaro González. E' impossibile, però è
stato detto dal Procuratore Generale e il tribunale di Atlanta può decidere ciò.</p>

<p ALIGN="JUSTIFY">Terzo. Lo stesso giorno 26, l'agenzia ANSA divulga da Washington la
seguente notizia: &quot; &lt;&lt;Wye River&gt;&gt; - si chiama così il luogo dove sono
Juan Miguel e la sua famiglia - &lt;&lt;è stato scelto perché ha un bel terreno che può
essere utilizzato dal bambino. Ed è abbastanza grande perché potenzialmente possano
esserci i parenti senza disturbarsi mutuamente&gt;&gt;, ha detto un funzionario del
Dipartimento di Giustizia che chiese di rimanere anonimo.&quot;</p>

<p ALIGN="JUSTIFY">Como si può vedere emerge ancora la vecchia e tenebrosa idea contenuta
negli orripilanti punti già riferiti della proposta consegnata a Juan Miguel la notte
critica del venerdì 21 aprile. E lo dice nientemeno che un &quot;anonimo&quot;
funzionario di Giustizia.</p>

<p ALIGN="JUSTIFY">Quarto: Il 26 aprile, Gregory Craig, avvocato di Juan Miguel, presenta
al Tribunale dei tre giudici della Corte di Atlanta ciò che si conosce come una mozione
d'emergenza richiedendo l'intervento di Juan Miguel nel processo e la sostituzione di
Lázaro González con il padre del bambino come suo unico rappresentante legale, sia nella
condizione di padre superstite sia nel carattere di &quot;amico stretto&quot; di Elián,
strano termine che si usa nella legislazione nordamericana quando un minore non ha un
parente stretto che lo rappresenti in una corte, che senza ombra di dubbio non è il caso
di Elián.</p>

<p ALIGN="JUSTIFY">Il giorno seguente, 27 aprile, il tribunale di Atlanta rifiuta il
carattere di Juan Miguel come unico rappresentante del bambino, e ammette per votazione
divisa che partecipi al processo.</p>

<p ALIGN="JUSTIFY">Su questo aspetto, il 28 aprile, il New York Times pubblica: &quot;In
una decisione mista sul caso di Elián González, una corte federale di Appelli rifiutò
ieri la richiesta del padre del bambino di fungere come suo unico rappresentante legale,
il che avrebbe messo fine in modo effettivo al processo giudiziario. (...) Nella
decisione, il tribunale della Corte di Appelli disse che aveva dubitato se conferire o
meno a Juan Miguel il diritto di partecipare al processo ormai avanzato, tuttavia aveva
accettato perché si trattava del padre del bambino. Uno dei tre giudici non fu d'accordo
con tale decisione.</p>

<p ALIGN="JUSTIFY">&quot;(...) La corte ritenne che sarebbe prematuro dire se il padre di
Elián dovrebbe essere il suo unico rappresentante.</p>

<p ALIGN="JUSTIFY">Il sicuro ricorso dell'avvocato di Juan Miguel e i solidi argomenti
contenuti in esso riferiti alla rappresentatività esclusiva del padre del bambino furono
rifiutati da questo tribunale.</p>

<p ALIGN="JUSTIFY">Secondo esperti legali, se la decisione dei tre giudici nel processo,
la cui udienza avverrà l'11 maggio, sarà divisa, vale a dire due a uno, la parte
pregiudicata potrebbe richiedere che tutti i giudici della Corte di Appelli di Atlanta si
pronuncino sul caso, non solo i tre nominati.</p>

<p ALIGN="JUSTIFY">Gli esperti ritengono che questo ricorso significherebbe comunque una
nuova possibilità di prolungare la durata del processo legale previamente alla
presentazione del ricorso presso la Corte Suprema.</p>

<p ALIGN="JUSTIFY">Ci sono altre cinque varianti per prolungare il processo per tempo
indeterminato.</p>

<p ALIGN="JUSTIFY">Gli avvocati dei mafiosi chiesero a loro volta diversi ordini e
definizioni.</p>

<p ALIGN="JUSTIFY">Quinto: Riprendendo l'avvenuto il 25 aprile, da Laredo, Texas, l'AP
comunicò quanto segue: &quot;&lt;&lt;Il governo di Bill Clinton dovrebbe cercare di
persuadere il padre di Elián González a rimanere negli Stati Uniti per allevare qui suo
figlio&gt;&gt;, disse il candidato repubblicano alla presidenza, George W. Bush.
&lt;&lt;Spero che il governo spieghi al padre che se lo preferisce potrebbe allevare suo
figlio in libertà, che il padre può rimanere qui negli Stati Uniti. E' importante che il
nostro governo ricordi che la mamma fuggiva in cerca di libertà, per portare suo figlio
alla libertà. Spero che il governo riesca a persuadere il babbo di allevare suo figlio
negli Stati Uniti di America.&gt;&gt;&quot;</p>

<p ALIGN="JUSTIFY">Sesto: Il giorno successivo, secondo un dispaccio dell'agenzia EFFE, la
signora Hillary Clinton, moglie del Presidente degli Stati Uniti, in un programma di radio
della città di Buffalo, stato di New York, &quot;fece pubblica la sua speranza che il
padre del bambino cubano Elián González, decida alla fine di chiedere asilo e rimanere
negli Stati Uniti.</p>

<p ALIGN="JUSTIFY">&quot;Spero che provare la libertà e l'occasione che ha di vivere
insieme a suo figlio durante questo tempo qui, magari lo aiuterà a considerare di
rimanere definitivamente negli Stati Uniti.</p>

<p ALIGN="JUSTIFY">&quot;(...) &lt;&lt;Sono convinta che ci sarà molta gente tanto
contenta di accogliere lui se decide di defezionare&gt;&gt;, disse la prima donna
utilizzando il termine usato per i militari che decidono di abbandonare il proprio paese
per rifugiarsi in un altro, di solito quello del nemico.&quot;</p>

<p ALIGN="JUSTIFY">Cioè, parlano tranquillamente di istigare alla defezione di un padre
che è stato vilmente oltraggiato durante mesi. Non possono immaginare nemmeno un cubano
degno. Prima lo accusavano di essere un vigliacco, che non osava di viaggiare negli Stati
Uniti, né s'interessava per il figlio. Dopo affermarono che il governo di Cuba non lo
autorizzava a viaggiare a quel paese per evitare la sua defezione. Quando lo videro
arrivare con la moglie e il figlio più piccolo, nel momento preciso e all'ora e minuti
giusti, sono rimasti sorpresi, fino adesso, di fronte alla dignità, coraggio e onore di
Juan Miguel. Cercano di trattenerlo fino alle calende greche con la speranza di sedurlo.
Tutti all'unisono cercando lo stesso obiettivo: che il bambino non ritorni mai a Cuba per
colpire moralmente un popolo caparbio ed eroico da cui sono nati Juan Miguel ed Elián.</p>

<p ALIGN="JUSTIFY">Dove è andata a finire l'etica dei leader politici di quel paese?
Com'è possibile che ignorino così tanto le realtà di Cuba? Perché tanto disprezzo?
Fino a quando continueranno a credere le proprie menzogne?</p>

<p ALIGN="JUSTIFY">Subitamente, il 27 aprile, sorgono restrizioni e ostacoli di ogni tipo
allo spostamento dei funzionari cubani che attendevano Juan Miguel, la moglie e i suoi due
figli, ormai sistemati a 70 miglia di distanza; si concedono solo quattro visti per i
bambini che dovevano viaggiare per contribuire al recupero di Elián, limitandoli a 15
giorni; si stabilisce l'assurda formula di sostituirli ogni due settimane, e non si
concede l'autorizzazione per viaggiare a nessuno degli specialisti indispensabili
richiesti dalla famiglia. Era evidente il proposito di isolare Juan Miguel e la sua
famiglia.</p>

<p ALIGN="JUSTIFY">Coincidendo con le suddette dichiarazioni, la signora Albright,
Segretaria di Stato, aveva detto due giorni prima alla rete FOX, in una intervista in
televisione: &quot;Abbiamo alcuni problemi molto seri con Cuba e manterremo la legge
dell'embargo&quot; -così chiama la signora il blocco e la guerra economica- &quot; e la
Legge per la Democrazia Cubana&quot;- in questo modo si riferisce alla criminale Legge
Helms Burton.</p>

<p ALIGN="JUSTIFY">La cosa più curiosa è che nessuno a Cuba ha chiesto perdono al
governo degli Stati Uniti; nesuno ha chiesto nemmeno l'eliminazione di quel blocco che
risulta ogni giorno più insostenibile e che inevitabilmente crolla perché anacronico e
ogni giorno più costoso per gli Stati Uniti dal punto di vista politico e morale.</p>

<p ALIGN="JUSTIFY">I padri che iniziarono l'eroica tradizione della nostra patria di
fronte ai sogni annessionisti concepiti dagli Stati Uniti nei confronti di Cuba duecento
anni fa ci insegnarono che i diritti si esigono, non si mendicano. Niente sarà facile
rispetto a Cuba nel futuro. Quarant'anni di resistenza contro aggressioni e ingiustizie di
ogni tipo e la battaglia di idee che abbiamo portato avanti senza tregua per oltre cinque
lunghi mesi ci hanno fatto diventare molto più forti. Lotteremo senza riposo contro
l'assassina Legge di Aggiustamento Cubano, contro la crudele Legge Helms Burton, i cui
autori devono -ai sensi dei patti sottoscritti tra 1948 e 1949 sia da Cuba che dagli Stati
Uniti- essere processati da un tribunale per il delitto di genocidio; lotteremo contro la
legge il cui autore, Robert Torricelli, è alleato della mafia terrorista di Miami;
lotteremo contro il blocco e la guerra economica che il nostro popolo ha saputo resistere
durante quasi mezzo secolo; lotteremo contro le attività sovversive che si eseguono dagli
Stati Uniti, compreso il terrorismo per rendere instabile la nostra società, e lotteremo
perché finalmente sia restituito alla nostra patria il territorio illegalmente occupato
nel nostro paese. Compiremo tutto quanto abbiamo giurato a Baraguá davanti alla memoria
indelebile e immortale del Titano di Bronzo (si riferisce al Generale Antonio Maceo uno
dei capi più importanti della Guerra per l'Indipendenza dalla Spagna, NdT.).</p>

<p ALIGN="JUSTIFY">Non incolpiamo il popolo nordamericano; incolpiamo i responsabili delle
menzogne con cui lo hanno ingannato per molto più tempo di quello che immaginava Lincoln.
Per il contrario, rendiamo omaggio al popolo che, malgrado le menzogne, in ampia
maggioranza, è stato capace di rifiutare il ripugnante crimine che stavano commettendo
contro un bambino cubano.</p>

<p ALIGN="JUSTIFY">Sarebbe saggio che gli odierni e i futuri governanti degli Stati Uniti
capiscano che Davide è cresciuto. Si è trasformato in un gigante morale che non lancia
pietre con la fionda, ma esempi e idee di fronte a cui il grande Goliath delle finanze, le
colossali ricchezze, le armi nucleari, la più sofisticata tecnologia e di un potere
politico che si appoggia sull'egoismo, la demagogia, l'ipocrisia e la menzogna, è
indifeso.</p>

<p ALIGN="JUSTIFY">Perché non si facciano troppe illusioni con la sua ridicola vittoria
di Pirro raggiunta con l'infame risoluzione a Ginevra, basata sulla calunnia e imposta dal
governo degli Stati Uniti mediante umilianti pressioni e l'appoggio dei loro alleati della
NATO, Cuba, nello stesso periodo di sessioni, propose sei risoluzioni in favore dei paesi
del Terzo Mondo, che furono tutte approvate da una schiacciante maggioranza, sempre con il
voto contrario degli Stati Uniti, che in generale contò con l'unico appoggio o
l'astensione del gruppetto dei loro ricchi alleati europei.</p>

<p ALIGN="JUSTIFY">I popoli di un mondo ingovernabile, che soffrono la povertà e la
miseria, a cui sfruttano e saccheggiano ogni giorno di più, saranno i nostri migliori
compagni di lotta. Per collaborare con loro non disponiamo di risorse finanziarie.
Contiamo invece su uno straordinario e sacrificato capitale umano di cui non dispongono
né disporranno mai i paesi ricchi.</p>

<p ALIGN="JUSTIFY">Evviva il patriottismo!</p>

<p ALIGN="JUSTIFY">Evviva il socialismo!</p>

<p ALIGN="JUSTIFY">Evviva l'internazionalismo!</p>

<p ALIGN="JUSTIFY">Patria o Morte!</p>

<p ALIGN="JUSTIFY">Vinceremo!</p>

<p ALIGN="JUSTIFY">&nbsp;</p>
</font>
</body>
</html>
