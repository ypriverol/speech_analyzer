<html>

<head>
<meta HTTP-EQUIV="Content-Type" CONTENT="text/html; charset=windows-1252">
<meta NAME="GENERATOR" CONTENT="Microsoft FrontPage 3.0">
<title>DISCORSO PRONUNCIATO DAL PRESIDENTE DEL CONSIGLIO DI STATO DELLA REPUBBLICA DI
CUBA, FIDEL CASTRO RUZ, NELLA TRIBUNA APERTA TENUTASI NELLA PIAZZA DELLA RIVOLUZIONE
&#147;COMANDANTE ERNESTO CHE GUEVARA&#148; IN OCCASIONE DELL&#146;ANNIVERSARIO XLVII
DELL&#146;ATTACCO ALLA C</title>
<meta NAME="Template" CONTENT="C:\ARCHIVOS DE PROGRAMA\MICROSOFT OFFICE\OFFICE\html.dot">
</head>

<body LINK="#0000ff" VLINK="#800080">
<font FACE="Arial" SIZE="4"><b>

<p ALIGN="CENTER">DISCORSO PRONUNCIATO DAL PRESIDENTE DEL CONSIGLIO DI STATO DELLA
REPUBBLICA DI CUBA, FIDEL CASTRO RUZ, NELLA TRIBUNA APERTA TENUTASI NELLA PIAZZA DELLA
RIVOLUZIONE &quot;COMANDANTE ERNESTO CHE GUEVARA&quot; IN OCCASIONE DELL&#146;ANNIVERSARIO
XLVII DELL&#146;ATTACCO ALLA CASERMA MONCADA IL 26 LUGLIO 1953. VILLA CLARA, 29 LUGLIO
2000.</p>
</b></font><font FACE="Arial">

<p ALIGN="JUSTIFY">&nbsp;</p>

<p ALIGN="JUSTIFY">Cittadini di Villa Clara,</p>

<p ALIGN="JUSTIFY">Compatrioti,</p>

<p ALIGN="JUSTIFY">Invitati,</p>

<p ALIGN="JUSTIFY">Tutto cambia. Perfino l&#146;ora e la forma delle nostre manifestazioni
pubbliche quali il Primo Maggio e il 26 Luglio. La lotta tenace e senza tregua per
risolvere l&#146;enorme ingiustizia commessa contro un bambino cubano, suo padre e la sua
famiglia, e l&#146;enorme battaglia di idee e di masse svolta dal nostro popolo durante 7
mesi, arricchì straordinariamente la nostra esperienza rivoluzionaria. Un&#146;elevata
capacità di mobilitazione, organizzazione e disciplina è stata raggiunta. Centinaia di
nuovi e brillanti oratori, molti di essi bambini, adolescenti e giovani, sono sorti
ovunque, quale dimostrazione indubbia dell&#146;insuperabile opera educativa della
Rivoluzione.</p>

<p ALIGN="JUSTIFY">Abbiamo sviluppato nuove ed efficienti forme per trasmettere al popolo
e al mondo le nostre verità. L&#146;arte e la parola orale, la cultura artistica e il
messaggio rivoluzionario si sono uniti in modo quasi inseparabile nel nostro processo
storico. Le conoscenze, la cultura generale e la coscienza politica aumentano
acceleratamente. Ormai non saranno necessari dei lunghi discorsi in scomodi e caldi
concentramenti per trattare fino in fondo dei complessi argomenti e spiegare avvenimenti
che si dibattono quasi ogni giorno nei programmi, dichiarazioni e dibattiti trasmessi
attraverso i nostri mezzi di televisione, radio e stampa.</p>

<p ALIGN="JUSTIFY">Oggi siamo in Tribuna Aperta, in questa Piazza della Rivoluzione,
davanti al mausoleo dove sono custodite le spoglie del distaccamento di rinforzo integrato
dal Che e dai suoi eroici compagni caduti quando erano protagonisti di una nobile e
generosa lotta in altre terre del mondo.</p>

<p ALIGN="JUSTIFY">Uno ad uno furono cercati e trovati in sperduti e lontani paraggi; ogni
loro osso fu identificato. La patria ha avuto il privilegio di radunare in questo
santuario della solidarietà e dell&#146;internazionalismo gli attori di una delle più
belle pagine della storia di America. Prima che i sogni unitari di Bolívar e Martí
diventino realtà, qui è già integrata simbolicamente la nostra America. Argentini,
boliviani, peruviani e cubani, e perfino una figlia della terra che fu la culla del primo
che sognò un mondo socialista, sono uniti per sempre in questo stesso luogo.</p>

<p ALIGN="JUSTIFY">Queste tombe, dalla cui imponente presenza sorgono messaggi
d&#146;incoraggiamento, ci stanno ricordando che non siamo soli in questo 26 luglio <b>villaclareño,
</b>che con noi vibrano anche coloro che caddero in quella battaglia in cui furono
strappate dagli artigli della tirannia, una dietro l&#146;altra, le strade e le
edificazioni di questa storica città.</p>

<p ALIGN="JUSTIFY">Anche se le città di Santiago de Cuba e Santa Clara erano già nelle
nostre mani, la lotta non si fermò nemmeno un secondo, e le nostre truppe continuarono la
loro impetuosa marcia con l&#146;appoggio unanime dei lavoratori e del resto del popolo
fino al totale collasso del regime in meno di 48 ore. Non si trattava di una presa del
potere mediante la forza delle armi; era una rivoluzione.</p>

<p ALIGN="JUSTIFY">Presto tutti capimmo che il vero padrone non era il satrapo abbattuto;
un padrone mille volte più potente era il vero padrone. In circostanze normali potrebbe
sembrare che si trattava di una semplice teoria o ipotesi politica. Erano tempi in cui
molti credevano che la sovranità e l&#146;indipendenza dei popoli erano dei sacri
principi universali da tutti ubbiditi e rispettati.</p>

<p ALIGN="JUSTIFY">Il nostro popolo ebbe la sua prima lezione quando vide partire
massicciamente verso gli Stati Uniti, ove custodivano le loro fortune, centinaia dei
grossi saccheggiatori dei fondi pubblici e i peggiori criminali di guerra che avevano
torturato e assassinato migliaia dei suoi figli. Tuttavia, questo era soltanto
l&#146;inizio. Le autorità di quel paese sospesero d&#146;immediato i crediti e cominciò
il bombardamento di calunnie, che è continuato praticamente fino ad oggi, con cui sono
soliti giustificare sempre le loro azioni. Allora il pretesto che usarono fu il castigo
esemplare ai criminali di guerra che non poterono fuggire, e l&#146;intervento e confisca
di tenute, beni immobiliari e altre ricchezze mal avute durante quasi sette anni di
tirannia.</p>

<p ALIGN="JUSTIFY">Una riforma agraria necessaria e vitale per la vita del nostro paese,
sancita quattro mesi e mezzo dopo il trionfo della Rivoluzione, scatenò l&#146;ira
dell&#146;impero. Diverse loro imprese erano proprietarie di enormi estensioni delle
migliore terre del paese. La Rivoluzione fu inesorabilmente condannata a morte. Sembrava
un compito facile. Cominciarono gli attacchi aerei dal territorio nordamericano eseguiti
da aerei pirati contro piantagioni di canna da zucchero, zuccherifici e perfino contro
delle città; azioni terroriste, bande armate, guerra sporca, piani di attentati, attacchi
dal mare contro insediamenti e strutture costiere e contro imbarcazioni di trasporto di
merce e di pesca, l&#146;invasione mercenaria di Baia dei Porci, e l&#146;arma in
apparenza assoluta e irresistibile per un piccolo paese sottosviluppato: il blocco e la
guerra economica totale.</p>

<p ALIGN="JUSTIFY">Uno ad uno i governi corrotti, oligarchici e borghesi, a eccezione di
un solo paese latinoamericano, in azione fraticida si sommarono agli Stati Uniti. La
nostra quota zuccheriera di oltre 3 milioni di tonnellate di zucchero, conseguita lungo un
secolo, fu distribuita tra complici e traditori. Tutto in nome della &quot;libertà&quot;
e la &quot;democrazia&quot;, che poche volte esistettero in molti di quei paesi, se ci
furono in realtà.</p>

<p ALIGN="JUSTIFY">Sconfitta l&#146;invasione mercenaria, si prepararono i piani per
un&#146;invasione diretta a Cuba con l&#146;impiego di forze militari degli Stati Uniti
che i documenti segreti resi pubblici oggi dimostrano in modo inconfutabile. Perfino una
guerra nucleare fu sul punto di esplodere. </p>

<p ALIGN="JUSTIFY">Sforzi per isolare completamente Cuba, sabotaggi contro le nostre linee
mercantili e aeree; un aereo di passeggeri fatto esplodere in volo con oltre 70 passeggeri
tra cui la nostra squadra giovanile di scherma che aveva appena ottenuto tutte le medaglie
d&#146;oro nel Campionato Centroamericano; guerra biologica contro persone, animali e
piante, bombe in alberghi e altre strutture turistiche, e altre azioni terroriste
direttamente eseguite da istituzioni del governo degli Stati Uniti o attraverso
organizzazioni fantocce ha dovuto sopportare il nostro popolo durante quattro decenni.</p>

<p ALIGN="JUSTIFY">Il crollo del campo socialista e la disintegrazione dell&#146;URSS che
privò il paese dei suoi mercati fondamentali, di combustibile, alimenti, materie prime,
attrezzatura e pezzi di ricambio, ci condusse a una situazione eccezionalmente difficile.
Fu il momento scelto con ripugnante opportunismo dal governo degli Stati Uniti per cercare
di dare il colpo di grazia alla Rivoluzione con le leggi Torricelli, Helms Burton e le
decine di emendamenti in importanti legislazioni del Congresso nordamericano.</p>

<p ALIGN="JUSTIFY">Molti attesero invano per anni la notizia che la Rivoluzione non
esisteva più. Il nostro popolo resistette immutabile.</p>

<p ALIGN="JUSTIFY">La prodezza senza precedenti che fu capace di realizzare ci riempie
d&#146;orgoglio. Niente impedì le straordinarie conquiste sociali raggiunte che oggi sono
ammirate da tutte le persone oneste del mondo. Niente impedì le pagine scritte con
lettere dorate nel libro della storia dell&#146;internazionalismo e della solidarietà tra
i popoli. I nostri sentimenti patriottici sono diventati più profondi e i nostri
sentimenti internazionalisti si sono moltiplicati quando è cresciuta nell&#146;anima del
popolo cubano la più bella delle idee di Martí : &quot;patria è umanità&quot;.</p>

<p ALIGN="JUSTIFY">Ugualmente ci riempiono d&#146;orgoglio quei sentimenti che condussero
Martí a Dos Ríos; a Che Guevara e ai suoi compagni fino a Ñancauazú, al Río Grande,
alla Quebrada del Yuro e a La Higuera; a centinaia di combattenti internazionalisti cubani
ad Angola, a Cuito Cuanavale e alle rive del fiume Cunene, nella frontiera con Namibia,
per cooperare decisamente con i popoli fratelli d&#146;Africa per sconfiggere uno dei più
ripugnanti e odiosi bastioni del razzismo e il fascismo. Questi sentimenti condussero
decina di migliaia di medici, maestri, tecnici e costruttori a molti angoli del pianeta
per salvare vite, alleviare il dolore, restaurare e preservare la salute, istruire e
contribuire al benessere e allo sviluppo di milioni di persone; ci condussero a offrire le
nostre istituzioni d&#146;educazione e le università a decine di migliaia di giovani del
Terzo Mondo. E&#146; un legato che Cuba, minacciata, osteggiata, e bloccata dalla nazione
più potente della Terra, seppe apportare al mondo del futuro, che solo potrà salvarsi e
solo potrà costruirsi su tali pilastri di solidarietà e d&#146;internazionalismo.</p>

<p ALIGN="JUSTIFY">I teorici e gli indovini della politica imperiale sognano che la
Rivoluzione, che non poterono distruggere con i tanto perfidi e criminali procedimenti,
potrebbe esserlo mediante metodi seduttori come la cosiddetta &quot;politica di contatti
tra popolo e popolo&quot;. Ebbene, siamo disposti ad accettare la sfida, però giocate
pulito, cessate i vostri condizionamenti, eliminate la Legge assassina di Aggiustamento
Cubano, la Legge Torricelli, la Legge Helms Burton, le decine di emendamenti legali
benché immorali, inseriti in modo opportunistico nella vostra legislazione; mettete
completamente fine al blocco assassino e alla guerra economica; rispettate il diritto
costituzionale dei vostri studenti, lavoratori, intellettuali, uomini d&#146;affare e
cittadini in generale di visitare il nostro paese, intraprendere affari, commerciare e
investire, se così lo desiderano, senza limitazioni né ridicole paure, come noi
permettiamo ai nostri cittadini di viaggiare liberamente e persino di risiedere negli
Stati Uniti, e vedremo se per queste vie riescono a distruggere la Rivoluzione cubana,
che, alla fine, è lo scopo che perseguono.</p>

<p ALIGN="JUSTIFY">Senza l&#146;intenzione di disturbare i dolci sogni di coloro che
pensano alla seduzione come detto prima, compio il cortese dovere di avvertire loro che la
Rivoluzione cubana non potrà essere distrutta né mediante la forza né mediante la
seduzione.</p>

<p ALIGN="JUSTIFY">Martí disse che trincee di idee valgono di più delle trincee di
pietra e siamo d&#146;accordo con questo suo pensiero, tuttavia, non disse mai che queste
non fossero necessarie. Cuba oggi è difesa da una doppia trincea di pietra e di idee: una
contro la forza bruta, costituita dalla disposizione di un popolo di lottare fino alle
ultime conseguenze, quindi a niente servirebbero le cosiddette armi intelligenti, né i
più sofisticati mezzi emersi dai progrediti centri produttori di strumenti di morte che
possiedono i nostri potenziali aggressori. Ma è difesa anche da una gigantesca trincea di
sentimenti ed idee contro la quale si infrangerà tutto l&#146;arsenale di bugie,
demagogia e ipocrisia con cui l&#146;imperialismo pretende d&#146;ingannare il mondo. Con
idee veramente giuste e una solida cultura generale e politica, il nostro popolo può lo
stesso difendere la propria identità e proteggersi dalle pseudoculture che emanano dalle
società di consumo disumanizzate , egoiste e irresponsabili. Anche in questa disfida
possiamo vincere e vinceremo.</p>

<p ALIGN="JUSTIFY">Anche la storia è a fianco nostro, perché l&#146;ingiusto e
globalizzato ordine economico e politico imposto al mondo è insostenibile e prima o poi
crollerà. La natura non potrà resistere l&#146;aggressione a cui vengono sottoposte le
risorse naturali e l&#146;ambiente. I miliardi di poveri che in numero crescente abitano
questo pianeta diventeranno ingovernabili. Non ci saranno leggi d&#146;immigrazione né
linee murate che possano fermarli. La stessa civiltà sarà minacciata. I politici, anche
se arroganti e incapaci, dovranno capire che nella nostra epoca e nel nostro pianeta la
pace e la cooperazione stretta tra i popoli è l&#146;unica alternativa possibile.</p>

<p ALIGN="JUSTIFY">In tempi accelerati i cittadini del nostro paese acquisiscono una
conoscenza approfondita e piena coscienza di queste realtà. La gigantesca manifestazione
della capitale tenutasi 72 ore fa così lo dimostra. Questa tribuna aperta a Santa Clara,
massiccia e organizzata, entusiasta, emozionante e bella così lo conferma.</p>

<p ALIGN="JUSTIFY">Questo monumento che si alza a nostro fianco è come un faro che ci
segna l&#146;avvenire. Le spoglie, che non sono mortali ma immortali, che giacciono nei
loro sepolcri, ci dimostrano cosa sono capaci di fare gli esseri umani per un mondo di
giustizia, fratellanza e pace.</p>

<p ALIGN="JUSTIFY">Gloria eterna ai caduti nel Moncada, a Baia dei Porci, nell&#146;
Escambray, nelle montagne, nelle pianure e nelle città di Cuba per rendere possibili i
sogni di quel 26 luglio! </p>

<p ALIGN="JUSTIFY">Gloria eterna al Che e a coloro che diedero la loro vita insieme a lui!</p>

<p ALIGN="JUSTIFY">Gloria eterna a coloro che caddero in Guinea Bissau, all&#146;est del
Congo, in Etiopia, in Angola, a Cuito Cuanavale, nelle vicinanze delle frontiere di
Namibia e in altri luoghi!</p>

<p ALIGN="JUSTIFY">Gloria eterna ai maestri e ai lavoratori civili che morirono compiendo
missioni internazionaliste!</p>

<p ALIGN="JUSTIFY">Onore, gratitudine e riconoscenza alle migliaia di medici e lavoratori
della sanità che oggi salvano vite in sperduti angoli del mondo!</p>

<p ALIGN="JUSTIFY">Onore e gloria al popolo che è stato capace di queste prodezze!</p>
<b>

<p ALIGN="JUSTIFY">Villaclareños,</b> che avete superato difficoltà e ostacoli, che vi
siete guadagnati l&#146;onore di essere la sede del 47 anniversario del giorno in cui si
accese la scintilla di un esempio e di un&#146;idea che oggi percorrono il mondo,
complimenti! </p>

<p ALIGN="JUSTIFY">Compatrioti di tutta Cuba, avanti!</p>

<p ALIGN="JUSTIFY">Fino alla vittoria sempre! </p>

<p ALIGN="JUSTIFY">&nbsp;</p>
</font>
</body>
</html>
