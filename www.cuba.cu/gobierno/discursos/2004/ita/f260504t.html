<HTML>
<HEAD>
<META HTTP-EQUIV="Content-Type" CONTENT="text/html; charset=windows-1252">
<META NAME="Generator" CONTENT="Microsoft Word 97">
<TITLE>Messaggio al popolo messicano. 26.05.04</TITLE>
<META NAME="Template" CONTENT="C:\ARCHIVOS DE PROGRAMA\MICROSOFT OFFICE\OFFICE\html.dot">
</HEAD>
<BODY LINK="#0000ff" VLINK="#800080">

<B><FONT FACE="Arial"><P ALIGN="CENTER">Messaggio al popolo messicano</P>
</B><P ALIGN="JUSTIFY">&#9;Vi chiedo scuse per la mia assenza al cosiddetto III Vertice dei Capi di Stato e di Governo dell’America Latina, i Caraibi e l’Unione Europea.</P>
<P ALIGN="JUSTIFY">&#9;Durante vari giorni ho pensato sulla convenienza o meno di parteciparvi.</P>
<P ALIGN="JUSTIFY">&#9;Finalmente ho deciso di non farlo per diversi motivi. I fondamentali sono:</P>
<P ALIGN="JUSTIFY">&#9;Primo: La complicit&agrave; dell’Unione Europea con i crimini e le aggressioni degli Stati Uniti contro Cuba attraverso l’infame e ipocrita condotta a Ginevra, e il vergognoso accordo e la connivenza nei confronti della legge Helms Burton, d’inaccettabile e ignominioso carattere extraterritoriale, la rendono indegna di essere presa sul serio dal nostro popolo.</P>
<P ALIGN="JUSTIFY">&#9;Sul campo di concentramento nella Base Navale illegale di Guant&aacute;namo non hanno osato dire a Ginevra nemmeno una parola.</P>
<P ALIGN="JUSTIFY">&#9;Neanche sognare che nel suddetto Vertice, l’Unione Europea accetti la denuncia degli assassinii, i maltrattamenti e le umiliazioni che vengono commesse nei confronti degli innumerevoli messicani, latinoamericani in generale e caraibici che cercano di sfuggire alla miseria e al sottosviluppo imposti dall'ordine economico internazionale, saccheggiatore e assassino imperante oggi nel mondo, del quale anch’essa beneficia.</P>
<P ALIGN="JUSTIFY">&#9;Da tutti i rapporti ricevuti, si tratta di una conferenza che manca di qualsiasi contenuto, di carattere esclusivamente cerimoniale, nella quale l’Unione Europea non assumer&agrave; neanche il bench&eacute; minimo impegno, nemmeno il pi&ugrave; elementare rispetto al principio di non intervento.</P>
<P ALIGN="JUSTIFY">&#9;Secondo: Il vergognoso conciliabolo e il tradimento a Cuba di vari governi dell’America Latina, nella loro impudica sottomissione agli ordini degli Stati Uniti, feriscono in modo sensibile il nostro popolo, e non &egrave; possibile concedere la bench&eacute; minima espressione di seriet&agrave; e di rispetto nei confronti delle loro decisioni e dei loro criteri.</P>
<P ALIGN="JUSTIFY">&#9;Terzo: Tutto &egrave; stato organizzato in modo che non ci sia nessun vero dibattito, libero, aperto e pubblico su argomenti vitali che riguardano la sorte del nostro emisfero e del mondo.</P>
<P ALIGN="JUSTIFY">&#9;Quarto: Il nostro Ambasciatore &egrave; stato ingiustamente espulso dal Messico alcuni giorni fa, e ci sono affari in sospeso, non risolti ancora, riferiti alla falsa e disonesta accusa secondo cui il nostro paese sarebbe intervenuto negli affari interni del Messico.</P>
<P ALIGN="JUSTIFY">&#9;Quinto: Lasciando da parte l’amara esperienza di quanto avvenuto a Monterrey, non esistono, a nostro giudizio, le bench&eacute; minime condizioni che consentano che una mia visita a questo fraterno e caro paese in occasione della suddetta riunione apporti alcun risultato costruttivo.</P>
<P ALIGN="JUSTIFY">&#9;Voglio comunque dare atto di quanto mi dispiace di perdere l’opportunit&agrave; di salutare uomini come Ch&aacute;vez, Kirchner, Lula, Patterson e altri illustri lottatori per un destino migliore per i nostri popoli di America. Loro faranno tutto il possibile, e sono in grado di fare tanto, nei cinque minuti che saranno a loro concessi nel Vertice dove, da quanto si afferma, la stampa non sar&agrave; presente.</P>
<P ALIGN="JUSTIFY">&#9;Forse al banchetto cerimoniale d’inaugurazione, con oratori scelti previamente con cura, tra raffinatezze culinarie, champagne e vino che non c’entrano niente con i miliardi di persone che nel mondo soffrono fame e miseria, si possa ascoltare l’eco della voce di qualche vero dissidente.</P>
<P ALIGN="JUSTIFY">&#9;Cuba si sente molto onorata e in modo ottimo rappresentata dal bravo e giovane Ministro degli Esteri, che nei pochi secondi che gli concedano in qualche angolino della riunione sar&agrave; capace di esprimere verit&agrave; imprescindibili.</P>
<P ALIGN="JUSTIFY">&#9;Continuo a credere fermamente che un mondo migliore &egrave; possibile.</P>
<P ALIGN="JUSTIFY">&#9;Con affetto fraterno </P>
<P ALIGN="JUSTIFY">&#9;(firma)</P>
<P ALIGN="JUSTIFY">&#9;Fidel Castro Ruz</P>
<P ALIGN="JUSTIFY">&#9;Presidente del Consiglio di Stato di Cuba</P>
<P ALIGN="JUSTIFY">&#9;26 maggio 2004.</P></FONT></BODY>
</HTML>
